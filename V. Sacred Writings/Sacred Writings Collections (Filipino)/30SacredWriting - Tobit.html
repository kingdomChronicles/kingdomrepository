<!doctype html>
<html>

<!-- Mirrored from www.cssscript.com/demo/collapsible-side-table-of-contents/ by HTTrack Website Copier/3.x [XR&CO'2014], Wed, 27 Mar 2024 08:54:17 GMT -->
<head>
<meta charset="utf-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, shrink-to-fit=no">
<title>Life of Adam and Eve</title>
<link href="../../../jquery.app/sticky.css" rel="stylesheet" type="text/css">
<link rel="preconnect" href="https://fonts.gstatic.com/">
<link href="https://fonts.googleapis.com/css2?family=Inter:wght@300;400;500&amp;display=swap" rel="stylesheet">
 <link rel="stylesheet" href="../../outline.css">
 <link href="https://cdn.jsdelivr.net/npm/bootstrap@5.3.0-alpha1/dist/css/bootstrap.min.css" rel="stylesheet" integrity="sha384-GLhlTQ8iRABdZLl6O3oVMWSktQOp6b7In1Zl3/Jr59b6EGGoI1aFkw7cmDA6j6gD" crossorigin="anonymous">
 <script src="https://cdn.jsdelivr.net/npm/bootstrap@5.3.0-alpha1/dist/js/bootstrap.bundle.min.js" integrity="sha384-w76AqPfDkMBDXo30jS1Sgez6pr3x5MlQ1ZAGC+nuZB+EYdgRZgiwxhTBTkF7CXvN" crossorigin="anonymous"></script>
 <script src="https://cdn.jsdelivr.net/npm/bootstrap@5.3.0-alpha1/dist/js/bootstrap.bundle.min.js" integrity="sha384-w76AqPfDkMBDXo30jS1Sgez6pr3x5MlQ1ZAGC+nuZB+EYdgRZgiwxhTBTkF7CXvN" crossorigin="anonymous"></script>        
 <style>
  body { background-color: #fafafa; line-height: 1.6; }
  html,* { font-family: 'Inter'; }
  p { font-size: 1.25rem; }
</style>
</head>

<body>
  <div>
        
        <!-- <button class="richblue"><A Href="../index.html">BACK</A></button> -->
          <!-- Use heading tags to structure your document -->
        <center>
          <h1>Sacred Writing</h1>
          <p class="SCQoute">"Ang bawat sulatin ay kailangang suriin batay sa mga katotohanang nilalaman nito."</p>
        </center>
        <center>
            <a href="../../V. Sacred Writings/Sacred Writings Collections/30SacredWriting - Tobit.html"><button type="button" class="btn btn-secondary w-50">English Version</button></a>
        </center>
        

        <h2>Chapter 1</h2>
        <!-- <p class="chapterTitle"></p> -->
                                      
        <p><sup>1</sup> Ang aklat na ito ay kasaysayan ni Tobit na anak ni Tobiel at apo ni Hananiel, na anak naman ni Aduel. Si Aduel ay anak ni Gabael at apo ni Rafael na anak ni Raguel. Si Raguel ay mula sa angkan ni Asiel na mula naman sa lipi ni Neftali. </p>
        <p><sup>2</sup> Noong panahon ng paghahari ni Salmaneser ng Asiria, ako ay dinalang-bihag mula sa Tisbe. Ang lugar na ito'y nasa gawing hilaga ng Galilea, timog ng Kades, sa Neftali, hilagang-silangan ng Asher at hilaga ng Fogor. </p>
        <p><sup>3</sup> Ako si Tobit. Sa buong buhay ko'y sinikap kong mamuhay nang matapat at masunurin sa kalooban ng Diyos. Lagi akong nagkakawanggawa at naglingkod ako sa aking mga kamag-anak at mga kababayan na kasama kong dinalang-bihag sa Nineve, Asiria. </p>
        <p><sup>4</sup> Noong kami'y nasa Israel pa, ako'y nasa akin pang kabataan nang ang lipi ni Neftali, ang liping aming pinagmulan, ay humiwalay sa sambahayan ni David at sa Jerusalem. Kaya't kami ngayon ay hindi na saklaw ng Jerusalem, ang lunsod na pinili sa lahat ng lipi ng Israel. Lahat ng Israelita ay pinaghahandog sa templong naroon na itinayo't itinalagang panghabang-panahon. </p>
        <p><sup>5</sup> Kaya ang lahat kong mga kamag-anak, pati ang angkan ng aking ninunong si Neftali na tumiwalag, ay naghahain bilang pagsamba sa guyang ipinagawa ni Haring Jeroboam ng Israel doon sa Dan, sa buong kaburulan ng Galilea. </p>
        <p><sup>6</sup> Ako lamang sa aming pamilya ang laging nagpupunta sa Jerusalem. Lagi akong dumadalo sa mga kapistahan doon sapagkat ito'y bahagi ng walang hanggang kautusan na dapat sundin ng lahat. Tuwing ako'y dadalo, dala ko ang mga unang bunga ng aking ani, ang mga unang supling ng aking mga hayop, ang ikasampung bahagi ng aking kawan, at ang lana mula sa aking mga tupa. Ito'y ibinibigay ko sa mga pari na mga anak ni Aaron upang ihandog sa dambana. </p>
        <p><sup>7</sup> Sa mga Levita na naglilingkod sa Jerusalem, ibinibigay ko naman ang ikasampung bahagi ng butil na inani, alak, langis ng olibo, granada, igos, at iba pang bungangkahoy. Maliban sa mga taon ng pamamahinga, nagsasadya ako taun-taon sa Jerusalem upang dalhin ang ikalawang ikasampung bahagi ng aking mga ari-arian at ipinamamahagi ko ang pera sa Jerusalem sa pagdiriwang. </p>
        <p><sup>8</sup> Ngunit tuwing ikatlong taon, ibinibigay ko ang ikatlong ikasampu sa mga ulila, sa mga balo, at sa mga taga-ibang bayan na kasama na ng mga Israelita. Nagsasalu-salo kami bilang pagsunod sa Kautusan ni Moises, na itinuro sa akin ni Debora, ina ng aking lolong si Hananiel, upang tupdin. Ulila na ako sapagkat patay na ang aking amang si Tobiel.  </p>
        <p><sup>9</sup> Pagsapit ko sa sapat na gulang ay nag-asawa ako. Napangasawa ko si Ana na kabilang din sa aming lahi. Si Tobias ang aming naging anak. </p>
        <p><sup>10</sup> Nang ako'y dalhing-bihag sa Asiria, tumira ako sa Nineve. Doon, ang mga kapatid ko't kamag-anak ay natuto na ring kumain ng pagkain ng mga Hentil, </p>
        <p><sup>11</sup> ngunit ako'y nakapagpigil sa sarili. </p>
        <p><sup>12</sup> Dahil sa aking katapatan sa Kataas-taasang Diyos, </p>
        <p><sup>13</sup> niloob ng Kataas-taasang Diyos na ako'y kagiliwan ni Haring Salmaneser. Ako ang pinagkatiwalaan niyang maging tagabili ng lahat ng kanyang pangangailangan. </p>
        <p><sup>14</sup> Dahil dito, madalas akong nagpupunta sa Media para mamili roon ng kanyang mga kagamitan. Minsan nang ako'y nasa Rages, Media, inilagak ko sa kamag-anak kong si Gabael na kapatid ni Gabrias ang ilang supot ng salaping pilak. </p>
        <p><sup>15</sup> Nang mamatay si Salmaneser at maghari ang anak niyang si Senaquerib, tumigil na ako nang pagpunta sa Media sapagkat naging mapanganib na ang maglakbay papunta roon.  </p>
        <p><sup>16</sup> Nang panahong namamahala pa si Salmaneser, ako'y nagkakawanggawa at naglilingkod sa aking mga kamag-anak at kababayan kapag sila'y nangangailangan. </p>
        <p><sup>17</sup> Pinapakain ko ang mga nagugutom at binibigyan ng damit ang mga walang maisuot. Ang makita kong bangkay sa labas ng Nineve, lalo't kababayan, ay aking inililibing. </p>
        <p><sup>18</sup> Isang araw, isinumpa ni Senaquerib ang Diyos na Hari ng Langit. Pinarusahan siya ng Diyos at kinailangan niyang tumakas mula sa Juda. Galit na galit siya nang magbalik sa Media kaya't marami siyang ipinapatay na Israelita. Palihim kong inilibing ang mga bangkay kaya't nagtataka ang hari kung bakit nawawala ang mga bangkay ng mga ipinapatay niya. </p>
        <p><sup>19</sup> Ngunit may taga-Nineve na nagsumbong sa hari na ako ang gumagawa nito. Bunga nito'y nagalit sa akin ang hari, kaya't ako'y nagtago. Ngunit nang mabalitaan kong alam na ng hari ang tungkol sa akin at ako'y pinaghahahanap upang patayin, ako'y tumakas dahil sa takot. </p>
        <p><sup>20</sup> Sa galit ng hari, lahat ng ari-arian ko'y kanyang sinamsam, maliban sa aking asawang si Ana at anak na si Tobias.  </p>
        <p><sup>21</sup> Makalipas ang halos apatnapung araw, pinatay si Haring Senaquerib ng dalawa niyang anak na lalaki at pagkatapos ay tumakas ang mga ito patungong kabundukan ng Ararat. Pumalit sa hari ang anak niyang si Esarhadon at kinuha nitong katulong sa palasyo ang pamangkin kong si Ahikar na anak ni Hanael. Ginawa siyang tagapamahala ng kayamanan ng buong kaharian. </p>
        <p><sup>22</sup> Dahil kay Ahikar, nakabalik ako sa Nineve. Noon pa mang buhay si Haring Senaquerib ng Asiria, si Ahikar ay naglilingkod na sa palasyo bilang tagapaghanda ng inumin ng hari, tagapag-ingat ng pantatak, tagapamahala at ingat-yaman pa. Ang mga tungkulin ding nabanggit ang ipinagkatiwala sa kanya ng bagong hari. Dahil sa pamangkin ko si Ahikar, pinuri niya ako sa hari kaya't pinayagan ako ng hari na makabalik sa Nineve. </p>


        <h2>Chapter 2</h2>
        <!-- <p class="chapterTitle"></p> -->


                        
        <p><sup>1</sup> Noong panahon ng paghahari ni Esarhadon, bumalik ako sa aking tahanan sa piling ng aking asawang si Ana at anak na si Tobias. At nang ipagdiwang ang Pentecostes, ang Pista ng Pitong Linggo, hinandugan nila ako ng isang masarap na salu-salo. </p>
        <p><sup>2</sup> Matapos ihain ang masasarap na pagkain sa hapag, tinawag ko ang aking anak na si Tobias. “Anak,” ang sabi ko, “Humanap ka rito sa Nineve ng kahit sinong dukhang kababayan nating tapat sa Panginoon. Dalhin mo siya rito at nang makasalo ko. Dalian mo. Hihintayin kita.”  </p>
        <p><sup>3</sup> Lumabas nga si Tobias upang humanap ng makakasalo ko. Ngunit bumalik ito agad na sumisigaw, “Tatay! Tatay!” “Bakit? Anong nangyari, anak?” ang tanong ko. “May kababayan tayong binigti at itinapon sa palengke,” sagot niya. </p>
        <p><sup>4</sup> Dahil sa narinig ko'y hindi na ako nakakain; halos patakbong iniwan ko ang hapag, pinuntahan ang bangkay, at dinala ko sa isang kubling pook upang ilibing paglubog ng araw. </p>
        <p><sup>5</sup> Matapos kong gawin ito, nagbalik ako sa amin, naglinis ng katawan, at kumaing nalulumbay. </p>
        <p><sup>6</sup> Noon ko nagunita ang pahayag ni Propeta Amos laban sa mga taga-Bethel, “Ang inyong pagdiriwang ay magiging pagdadalamhati, at ang inyong kasayahan ay magiging panaghuyan.” Nanangis ako. </p>
        <p><sup>7</sup> Paglubog ng araw, lumabas ako at humukay ng paglilibingan, at ibinaon doon ang bangkay. </p>
        <p><sup>8</sup> Sa ginawa kong ito, pinagtawanan ako ng aking mga kapitbahay. Ang sabi nila, “Hindi na ba natakot ang taong ito? Ipinadakip na siya para patayin sa ganito ring kasalanan; ngayo'y naglibing na naman!”  </p>
        <p><sup>9</sup> Pag-uwi ko nang gabing iyon, naligo ako at pagkatapos ay doon na ako natulog sa aming bulwagan. Hindi na ako nagtakip ng mukha dahil sa init. </p>
        <p><sup>10</sup> Hindi ko napunang may mga ibong maya pala sa tapat ng higaan ko. Ang mainit-init pang ipot ng mga ito'y pumatak sa aking mga mata at lumikha ng katarata. Sumangguni ako sa mga manggagamot ngunit wala silang nagawa. Ang kanilang mga gamot na inilalagay ay lalong nakapagpalubha hanggang sa ako'y tuluyang nabulag. Apat na taon akong hindi makakita, at gayon na lamang ang pagkabahala ng aking mga kamag-anak. Dalawang taon akong tinulungan ni Ahikar hanggang sa siya'y magpunta sa Elimais. </p>
        <p><sup>11</sup> Ang asawa kong si Ana ay nagtrabaho bilang manghahabi na karaniwang gawain ng mga babae nang panahong iyon, upang kumita ng ikabubuhay namin. </p>
        <p><sup>12</sup> Pagkahatid niya ng kanyang mga ginawa ay binabayaran agad siya ng may-ari. Minsan, noong ikapitong araw ng buwan ng taglamig, naghatid siya ng mga natapos niya. Nakuha niya agad ang buong kabayaran at binigyan pa siya ng isang batang kambing. </p>
        <p><sup>13</sup> Umuwi siyang akay ang kambing. Pagpasok niya, humalinghing ang kambing, kaya't nang marinig ko'y tinawag ko siya at tinanong, “Saan galing ang kambing na iyan? Marahil ay nakaw, ano? Sige, ibalik mo iyan! Hindi tayo dapat kumain ng nakaw!” </p>
        <p><sup>14</sup> Ngunit ito ang tugon niya sa akin, “Iyan ay dagdag na bigay sa akin, bukod sa bayad sa aking ginawa.” Hindi ko siya pinaniwalaan; pilit kong ipinababalik ang kambing sa may-ari. Galit na galit ako sa aking asawa dahil dito. Kaya't sinumbatan niya ako. Sinabi niya, “Ngayon, nasaan na ang iyong pagkakawanggawa? Nasaan ang mga ginawa mong kapuri-puri? Lumabas na rin ang tunay mong pagkatao!”</p>
        


        <h2>Chapter 3</h2>
        <p class="chapterTitle">Ang Panalangin ni Tobit</p>

                    
        <p><sup>1</sup> Ang nangyaring ito'y labis kong dinamdam. Sa sama ng loob, ako'y napaiyak nang malakas. Tumatangis akong nanalangin nang ganito: </p>
        <p><sup>2</sup> Ikaw ay matuwid at makatarungan, O Panginoon, tapat ka sa lahat ng bagay. Ikaw ang hukom ng daigdig na ito. </p>
        <p><sup>3</sup> Kaya naman ako'y iyong kahabagan, linisin ako at iyong tulungan, sa mga kasalanan ko'y huwag mong parusahan, sa di sinasadyang mga kamalian at pagkakasala ng aking mga ninuno. </p>
        <p><sup>4</sup> Sa pagkakasala nila at paglabag, itong aming lahi'y nabihag at naghirap, maraming namatay nang sila'y dalhing-bihag. Kahit saang bansang aming kinasadlakan, tinutuya kami't pinag-uusapan, nalagay kami sa labis na kahihiyan. </p>
        <p><sup>5</sup> Ang mga parusang iyong iginawad, tapat at totoo, sa ami'y nararapat sa mga magulang nami'y angkop na ilapat. Pati na sa amin ang parusa'y dapat pagkat ang utos mo'y di namin tinupad. </p>
        <p><sup>6</sup> “Gawin mo sa akin, iyong maibigan, pabayaan mo nang makitil ang buhay, bayaan na akong makabalik sa lupa, masarap pa sa aking ako'y mamayapa. Di ko matitiis na ako'y kutyain, lubhang mabigat na ang aking pasanin. Panginoon, hayaan nang hirap ko'y magwakas at mamahinga ako sa tirahang walang hanggan. Mabuti pa ngayon ang ako'y mamatay, kaysa magtiis pa ng hirap sa buhay na ang naririnig ay mga pangungutya!”  </p>
        <p><sup>7</sup> Nang panahong iyon, sa Ecbatana, Media, ay may isang dalagang ang pangala'y Sara na anak ni Raguel. Pitong ulit na siyang nagpakasal, ngunit bago siya masipingan, bawat mapangasawa niya ay pinapatay ng demonyong si Asmodeo. Isang araw, ininsulto siya ng isang babaing utusan ng kanyang ama. Sabi nito, “Pihong ikaw ang pumatay sa iyong mga naging asawa. Tingnan mo, pito ang naging asawa mo, ngunit wala ni isang nakapagbigay sa iyo ng anak. </p>
        <p><sup>8</sup> Bakit kami ang pagpapasanin mo nito? Mamamatay ng asawa! Mabuti pa'y magpakamatay ka na rin! Hindi namin gustong ikaw ay magkaanak pa!” </p>
        <p><sup>9</sup> Lubhang nalungkot si Sara nang araw na iyon. Umiiyak siyang umakyat sa silid ng kanyang ama. Nais na niyang magbigti, ngunit nagbago ang kanyang isip. “Hindi!” nasabi niya sa sarili. “Hahamakin ng mga tao ang tatay ko kapag ito'y ginawa ko. Tiyak na sasabihin nila sa kanya, ‘Iisa na nga lang ang anak mong babae, nagpakamatay pa dahil sa kapighatian!’ Para kong itinulak ang aking ama sa hukay dahil sa sama ng loob. Mabuti pang hilingin ko sa Panginoon na siya ang kumitil sa aking buhay para hindi na ako kutyain ng mga tao.”  </p>
        <p><sup>10</sup> Kaya't noon di'y humarap si Sara sa bintana, itinaas ang mga kamay, at nanalangin nang ganito: “Mahabaging Diyos, dapat kang papurihan, marapat dakilain ang iyong pangalan, dapat kang purihin ng lahat ng nilalang. </p>
        <p><sup>11</sup> Ang tulong mo ay aking hinihintay, O Panginoon. </p>
        <p><sup>12</sup> Iyo ngang iutos na ako ay lumaya nang di na marinig ang mga pagkutya. </p>
        <p><sup>13</sup>  Iyong nababatid na ako'y dalaga, nakasiping na lalaki, kailanma'y wala pa. </p>
        <p><sup>14</sup> Dangal ng sarili'y aking naingatan, pati na ang dangal ng aking magulang sa lugar kung saan dinala kaming bihag. Itong aking ama'y walang ibang anak, walang kamag-anak na aking magiging kabiyak. Pitong beses na akong nabiyuda kaya ang buhay ko'y wala nang halaga. Kung ang buhay ko'y di mo pa kukunin, iyong ipadama ang habag sa akin, huwag mo nang hayaang ako ay kutyain.”  </p>
        <p><sup>15</sup> Ang dalangin ni Tobit at ni Sara ay narinig ng Diyos. Noon di'y tinugon niya ang kanilang kahilingan. </p>
        <p><sup>16</sup> Isinugo niya ang anghel na si Rafael upang sila'y tulungan. Isinugo ito upang alisin ang katarata sa mata ni Tobit at upang palayain si Sara sa kapangyarihan ng demonyong si Asmodeo, at pagkatapos ay makasal kay Tobias, na anak ni Tobit, sapagkat si Tobias ang may karapatan kay Sara. Samantalang si Tobit ay pabalik sa kanyang tahanan mula sa bakuran nila, si Sara naman, na anak ni Raguel, ay bumababa sa kanyang silid.</p>
        


        <h2>Chapter 4</h2>
        <p class="chapterTitle">Pinayuhan ni Tobit si Tobias</p>


        <p><sup>1</sup> Nang araw ding iyon, naalala ni Tobit ang salaping kanyang inilagak kay Gabael sa Rages, Media. </p>
        <p><sup>2</sup> Noon di'y inisip niya ang ganito: “Dahil ang hangad ko'y mamatay na, kailangang tawagin ko ang anak kong si Tobias upang ipaliwanag sa kanya ang tungkol sa salaping iyon.” </p>
        <p><sup>3</sup> Ipinatawag nga niya ito, at pagdating ay sinabihan, “Ipalibing mo ako nang maayos kapag ako'y namatay. Igagalang mo ang iyong ina at huwag mo siyang pababayaan. Sundin mo anuman ang kanyang kagustuhan at huwag mo siyang dudulutan ng sama ng loob. </p>
        <p><sup>4</sup> Alalahanin mo anak na maraming panganib ang kanyang dinanas habang ikaw ay nasa sinapupunan pa niya. Kaya kung siya'y bawian ng buhay, ilibing mo siya sa aking tabi. </p>
        <p><sup>5</sup> “Huwag mong kalilimutan ang Panginoon habang ikaw ay nabubuhay; sumunod ka sa mga utos niya at iwasan mong magkasala. Sa iyong buong buhay, gawin mo ang mabuti at iwasan ang landas ng makasalanan. </p>
        <p><sup>6</sup> Sikapin mong maging tapat sa gawain at magtatagumpay ka. </p>
        <p><sup>7</sup> “Huwag mong tatalikuran ang mahihirap; magkawanggawa ka, at di ka tatalikuran ng Diyos. </p>
        <p><sup>8</sup> Ang pagkakawanggawa'y iangkop mo sa iyong katayuan sa buhay; kung mayaman ka'y magbigay ka nang masagana. Ngunit mahirap ka ma'y magbigay ka rin; huwag kang magpapabaya. </p>
        <p><sup>9</sup> Alalahanin mong sa paggawa mo nito'y nag-iimpok ka ng kayamanan na magagamit mo sa panahon ng kagipitan. </p>
        <p><sup>10</sup> Hindi lamang ito, ang pagkakawanggawa'y nagliligtas pa sa kamatayan at sa kadiliman. </p>
        <p><sup>11</sup> Ang paglilimos ay isang mabuting kaloob para sa karangalan ng Kataas-taasang Diyos. </p>
        <p><sup>12</sup> “Anak, iwasan mo ang anumang uri ng pakikiapid. Huwag kang mag-aasawa sa hindi kabilang sa angkan ng ating mga ninuno. Huwag sa mga dayuhan, kundi sa kabilang sa angkan ng iyong ama, sapagkat tayo'y nagbuhat sa mga propeta. Alalahanin mong lagi sina Noe, Abraham, Isaac at Jacob. Sila ang ating mga ninuno; lahat ay nag-asawa sa mga kamag-anak nila at pinarami ng Diyos ang kanilang mga anak. Ang mga anak na ito ang magmamana ng lupain ng Israel, </p>
        <p><sup>13</sup> kaya mahalin mo ang iyong angkan. Huwag kang magmamalaki sa kanila. Kailangang doon ka pumili ng iyong mapapangasawa. Sapagkat kung hindi mo gagawin ito at magmamalaki ka, maaaring magkagulu-gulo kayo at di magkaunawaan. Ang katamaran ay siyang sanhi ng paghihikahos at paghihirap. Iyan din ang pagmumulan ng karalitaan at kagutuman. </p>
        <p><sup>14</sup> “Ang sinumang pinagtatrabaho mo'y swelduhan mo agad. Huwag mo nang ipagpapabukas pa ang pagbabayad sa kanya. Kung magiging tapat kang lingkod ng Diyos, ikaw ay pagpapalain niya. Ingatan mo ang iyong hakbang at ilagay sa lugar ang bawat kilos mo. </p>
        <p><sup>15</sup> Anumang hindi mo gusto'y huwag mong gagawin sa iba. “Huwag kang maglalasing. Huwag mong pababayaang maging bisyo mo ang pag-inom ng alak. </p>
        <p><sup></sup> “Bigyan mo ng pagkain ang nagugutom, at ng damit ang mga nangangailangan. Kung masagana ka ay magkawanggawa ka, at huwag kang manghihinayang sa iyong pagbibigay ng limos. </p>
        <p><sup>16</sup> Kung may mabuting tao na mamatay, huwag kang magmaramot sa pagpapakain sa mga naulila. Subalit huwag mong gagawin iyon sa mga makasalanan. </p>
        <p><sup>17</sup> “Humingi ka ng payo sa marurunong at piliin mo ang papakinabangan. </p>
        <p><sup>18</sup> Magpuri kang lagi sa Panginoong Diyos at hilingin mong ituwid niya ang iyong landas para magtagumpay ka sa iyong layunin. Walang maaasahang mabuting payo sa mga bansang pagano; ang Panginoon lamang ang nagbibigay ng lahat ng mabuti. Kung loobin niyang itaas ang tao, nagagawa niya ito, at kung gusto namang isadlak sa libingan, ito'y mangyayari. Dahil dito, huwag mong kalilimutan ang aking mga utos, at iukit mo ito sa iyong isipan. </p>
        <p><sup>19</sup> “Tobias, may ipagtatapat ako ngayon sa iyo, anak: may inilagak akong malaking halaga kay Gabael na anak ni Gabrias, sa Rages, Media. [21] Huwag ka na ngayong malungkot dahil sa tayo'y maralita. Kung may takot ka sa Diyos at iiwan mo ang kasalanan, malulugod sa iyo ang Panginoon at yayaman ka.”</p>
        
            
        <h2>Chapter 5</h2>
        <p class="chapterTitle">Si Rafael at Tobias ay Naglakbay Patungong Media</p>

        
        <p><sup>1</sup> Si Tobias ay sumagot sa kanyang amang si Tobit, “Susundin ko po ang lahat ng inyong utos. </p>
        <p><sup>2</sup> Ngunit paano ko po makukuha ang salaping sinasabi ninyo? Hindi naman ako kilala ng taong sinasabi ninyo at hindi ko rin naman siya kilala! Ano pong katibayan ang ibibigay ko sa kanya upang kilanlin niya ako at ipagkatiwala sa akin ang salaping iyon? Hindi ko rin po alam ang papunta sa Media.” </p>
        <p><sup>3</sup> Sumagot si Tobit, “May paraan, anak; lumagda kami ni Gabael sa isang kasulatan, na may dalawang sipi at pagkatapos ay pinagtig-isahan namin iyon. Ang kanya ay kasama ng supot ng salapi. Dalawampung taon na ang nakalipas mula noon! Humanap ka agad ng isang taong mapagkakatiwalaan na makakasama mo. Babayaran natin siya pagbalik ninyo. Kailangang makuha mo ang salaping iyon kay Gabael.” </p>
        <p><sup>4</sup> Humanap nga si Tobias ng taong tapat at nakakaalam ng pagpunta sa Media. Paglabas niya'y nakita niya ang anghel na si Rafael na nakatayo sa kanyang harapan, ngunit hindi niya alam na ito'y anghel ng Diyos. </p>
        <p><sup>5</sup> Kaya't tinanong niya kung tagasaan ito. “Israelita ako,” sagot ni Rafael. “Malayo mo akong kamag-anak, at pumunta ako rito sa Nineve upang maghanap ng trabaho.” “Alam po ba ninyo ang patungo sa Media?” tanong ni Tobias. </p>
        <p><sup>6</sup> “Aba, Oo,” tugon ng anghel. At sinabi pa nito, “Sanay ako sa pagpunta roon. Alam ko ang lahat ng daang patungo roon. May kamag-anak pa nga akong madalas dalawin doon! Si Gabael na taga-Rages, Media. Ang Rages ay dalawang araw na lakbayin mula sa Ecbatana, sapagkat ang Rages ay nasa kabundukan at ang Ecbatana ay nasa gitna ng kapatagan.” </p>
        <p><sup>7</sup> Nang marinig ito ni Tobias, sinabi niya sa kausap, “Maaari bang hintayin mo ako sandali? Ikaw ang taong kailangan kong makasama; babayaran kita. Magsasabi lang ako sa ama ko.” </p>
        <p><sup>8</sup> “Payag ako; dalian mo lang,” tugon ni Rafael. </p>
        <p><sup>9</sup> Nagbalik si Tobias at sinabi sa kanyang ama ang nangyari. Sabi niya, “Nakakita na po ako ng lalaking makakasama at isa pa nating kamag-anak!” “Tawagin mo siya,” sabi ni Tobit, “nais kong malaman kung kaninong lahi siya nagmula at kung siya'y mapagkakatiwalaan upang samahan ka.”  Nagbalik si Tobias kay Rafael at sinabi rito, “Nais kang makausap ng aking ama.” Nagpunta naman si Rafael, at pagpasok sa bahay, binati agad siya ni Tobit. “Magandang araw po!” tugon naman ni Rafael. “Ano ba ang maganda sa buhay ko?” sabi ni Tobit. “Bulag ako, at hindi ko maaninag ang liwanag na kaloob ng Diyos; para na akong patay na nananatili sa kadiliman! Nakakarinig nga ng tinig, ngunit hindi naman makita ang nagsasalita.” “Huwag po kayong mawalan ng pag-asa,” tugon naman ni Rafael, “pagagalingin kayo ng Diyos.” Matapos marinig ito'y sinabi ni Tobit, “Si Tobias ay gustong magpunta sa Media ngunit hindi niya alam ang daan. Puwede bang samahan mo siya? Huwag kang mag-alala; babayaran kita, anak!” Sumagot si Rafael, “Puwede ko po siyang samahan. Lahat po ng daang patungo roo'y alam ko. Madalas po akong magpunta sa Media at natawid ko nang lahat ang mga kapataga't kabundukang papunta roon.” </p>
        <p><sup>10</sup>  Tinanong siya ni Tobit, “Huwag kang magagalit, anak; tagasaan ka ba at kaninong lahi ka nagmula?” </p>
        <p><sup>11</sup>  “Bakit po kailangan pa ninyong malaman ang aking pagkatao?” tugon ni Rafael. Sumagot si Tobit, “Mabuti nang malaman ko kung sino ka at kung sino ang iyong angkan.” </p>
        <p><sup>12</sup>  “Ako po'y si Azarias,” tugon ni Rafael. “Anak po ako ng matandang Hananias na isa rin ninyong kamag-anak.” </p>
        <p><sup>13</sup>  “Ganoon ba?” sagot ni Tobit. “Mabuti! Pagpalain ka nawa ng Diyos. Huwag ka sanang maiinis sa aking pag-uusisa. Tingnan mo, magkamag-anak pala tayo! Kilala ko ang iyong ama at ang kapatid nitong si Natamias. Anak sila ng iyong Lolo Semaias at madalas kaming magkasama papuntang Jerusalem para sumamba. Napakabuti nila; mabuti ang iyong angkan! Kaya, tamang-tama ka. Maligayang paglalakbay!” </p>
        <p><sup>14</sup>  Sabi pa ni Tobit, “Sumama ka lamang sa anak ko, babayaran kita nang araw-araw at babayaran ko ang lahat ng gastusin ninyo. </p>
        <p><sup>15</sup>  Hindi lamang iyon, bibigyan pa kita ng karagdagang kaloob.” </p>
        <p><sup>16</sup>  Sumagot naman si Rafael, “Huwag po kayong mag-alala; sasama ako kay Tobias. Makakaasa kayong makakabalik kaming maluwalhati. Wala pong magiging problema sa aming daraanan.” “Pagpalain kayo ng Diyos,” tugon naman ni Tobit. Tinawag niya si Tobias at sinabi, “Anak, ihanda mo nang lahat ang iyong kailangan, at lumakad na kayo sa mga kamag-anak natin sa Media. Ingatan nawa kayo ng Diyos at ibalik na ligtas. Patnubayan nawa kayo ng kanyang anghel.” Bago sila umalis, humalik muna si Tobias sa kanyang ama at ina. “Nawa'y ingatan kayo ng Diyos sa inyong paglalakbay,” sabing muli ni Tobit. </p>
        <p><sup>17</sup>  Ngunit napaiyak ang asawa ni Tobit. Sabi niya, “Bakit ka naman nagpasya nang ganito? Alam mo namang siya lang ang ating inaasahan at tanging gabay sa buhay. </p>
        <p><sup>18</sup>  Huwag namang ang higit na mahalaga sa iyo ngayon ay ang kayamanan kaysa sa iyong anak! </p>
        <p><sup>19</sup>  Ang buhay na kaloob ng Diyos sa atin ay sapat na.” </p>
        <p><sup>20</sup>  “Huwag kang mag-alala,” sagot ni Tobit. “Ang anak nati'y ligtas na aalis at makakabalik. </p>
        <p><sup>21</sup>  Pumanatag ka; huwag kang mag-alala, mahal ko. Asahan mong papatnubayan siya ng mabuting anghel, at babalik siyang walang kapansanan.” At tumahan na si Ana.</p>
        

        <h2>Chapter 6</h2>
        <p class="chapterTitle">Nakahuli ng Isda si Tobias</p>

        
        <p><sup>1</sup>Umalis nga si Tobias na kasama ang anghel at isinama pa niya ang kanyang aso. Inabot sila ng gabi sa paglalakbay, at doon na sila nagpalipas ng gabi sa may Ilog Tigris. </p>
        <p><sup>2</sup>Lumusong si Tobias sa ilog para maghugas ng paa. Walang anu-ano'y may malaking isdang lumundag at tinangkang sakmalin ang kanyang paa. Napasigaw siya. </p>
        <p><sup>3</sup>“Hulihin mo,” ang sabi ng anghel, “at huwag mong bibitiwan!” Gayon nga ang ginawa ni Tobias, at iniahon sa pampang ang isda. </p>
        <p><sup>4</sup>Sinabi ng anghel, “Biyakin mo ang isda at itago mo ang apdo, puso at atay sapagkat ang mga iyon ay mabuting gamot. Itapon mo ang iba pang lamang-loob.” </p>
        <p><sup>5</sup>Sinunod ni Tobias ang utos sa kanya. Nagluto pa siya ng kapiraso ng isda at kinain nila. Ang natira'y inasnan at binaon nila sa paglalakbay. Matapos kumain at magpahinga, nagpatuloy sila sa paglalakbay. Nang malapit na sila sa Media, </p>
        <p><sup>6</sup>tinanong ni Tobias ang kasama niya, “Kaibigang Azarias, saan ba mabuting gamot ang apdo, puso at atay ng isda?” </p>
        <p><sup>7</sup>Ito ang sagot ng anghel: “Ang puso at atay ay mabuti sa sinasapian ng masasamang espiritu. Kapag sinunog mo iyon sa harap ng maysakit at lumaganap ang usok sa paligid niya, tiyak na gagaling siya at lalayas ang demonyong nasa kanya. Hindi na siya babalikan niyon. </p>
        <p><sup>8</sup>Ang apdo naman ay gamot sa mata. Ipahid mo lamang iyon sa matang may katarata, gagaling ang maysakit at makakakita siya.”  </p>
        <p><sup>9</sup>Pumasok sila sa lupain ng Media at nang malapit na sa Ecbatana, </p>
        <p><sup>10</sup> sinabi ni Rafael sa kasama, “Kapatid na Tobias!” “Ano iyon?” tugon naman nito. Patuloy na nagsalita si Rafael, “Mamayang gabi, doon tayo matutulog kina Raguel na kamag-anak mo. May anak siyang dalaga na ang pangala'y Sara. </p>
        <p><sup>11</sup> Si Sara ay kaisa-isang anak at ang kanyang ama ay walang tagapagmana. Imumungkahi kong siya'y ipakasal sa iyo. Ikaw ang may karapatang mapangasawa niya sapagkat ikaw ang pinakamalapit na kamag-anak. Ikaw rin ang may karapatang magmana ng lahat ng kayamanan ng kanyang ama. </p>
        <p><sup>12</sup> Si Sara ay matalino, buo ang loob at maganda; mabuting tao rin ang kanyang ama. Mamayang gabi'y kakausapin ko ang kanyang ama. Hihilingin kong ipakasal sa iyo ang kanyang anak. Pagbalik natin mula sa Rages, maghahanda tayo ng malaking salu-salo. Hindi ka bibiguin ni Raguel, sapagkat alam niyang kung hindi ikaw, na siyang may karapatan, ang mapapangasawa ng kanyang anak, pananagutan niya ito ayon sa Kautusan ni Moises. Kaya, sundin mo ako, kapatid. Mamayang gabi'y magkasama tayong mamamanhikan sa kanila. Pag-uwi natin sa Rages isasama na natin siya.” </p>
        <p><sup>13</sup> Sa panukalang ito'y tumutol si Tobias. Sinabi niya, “Hindi ako papayag, Azarias! Umabot sa kaalaman ko na ang babaing iya'y pito na ang naging asawa, at sisiping pa lang ay namamatay na sila. </p>
        <p><sup>14</sup> Balita ko pa'y demonyo ang pumapatay sa mga iyon. Natatakot ako. Hindi nito sinasaktan ang babaing iyon, subalit sinumang lalaki ang magtangkang lumapit ay pinapatay niya. Alam mong ako'y kaisa-isang anak at kung ako'y masasawi, para ko nang itinulak sa hukay ang aking ama't ina. Wala na akong kapatid na maglilibing sa kanila!” </p>
        <p><sup>15</sup> Sumagot si Rafael, “Nalimutan mo na ba, Tobias, ang bilin ng iyong ama? Sinabi niyang sa iyong mga kamag-anak ka kukuha ng mapapangasawa! Makinig ka sa akin, at huwag mong intindihin ang demonyong iyon. Pakasalan mo si Sara, sapagkat ngayong gabi ay mapapasaiyo ang kanyang kamay! </p>
        <p><sup>16</sup> Pagpasok mo sa kanyang silid, dalhin mo ang atay at puso ng isdang nakuha mo. Sunugin mo iyon </p>
        <p><sup>17</sup> at kapag naamoy ng demonyo ang usok, tatakas agad ito at hindi na babalik. Bago kayo magsiping, manalangin muna kayong dalawa. Tumayo kayo upang manalangin at hilingin ninyo sa Panginoon na kahabagan kayo at iligtas. Huwag kang matakot, sapagkat si Sara ay itinakda na para sa iyo bago pa likhain ang sanlibutan. Ililigtas mo siya at sasama siya sa iyo. Tinitiyak kong magkakaanak kayo. Huwag kang mag-alala.” Matapos maipaliwanag ni Rafael na si Sara ay kamag-anak niya, minahal na ni Tobias ang dalaga at itinalaga na niya ang sarili na mapangasawa ito.</p>
        
             
        <h2 id="BOAFOM7">Chapter 7</h2>
        <p class="chapterTitle">Sa Tahanan ni Raguel</p>

        
        <p><sup>1</sup>Matapos mag-usap, lumakad na sina Tobias at Rafael. Pagpasok nila sa Ecbatana, sinabi ni Tobias, “Azarias, samahan mo na ako sa kamag-anak kong si Raguel.” Nagtuloy nga ang dalawa at naratnan nila si Raguel sa may pintuan ng kanyang bulwagan. Una silang bumati at nagbigay-galang. Tinugon naman sila agad ni Raguel at ang sabi, “Maligayang pagdating, mga kapatid; tuloy kayo!” Dinala agad ni Raguel ang dalawa sa bahay </p>
        <p><sup>2</sup>at ipinakilala sa kanyang asawang si Edna. Ang sabi niya kay Edna, “Ang binatang ito ay kamukhang-kamukha ng pinsan kong si Tobit!” </p>
        <p><sup>3</sup>Tinanong sila ni Edna, “Tagasaan ba kayo, mga kapatid?” Sila'y tumugon, “Kami po'y buhat sa lipi ni Neftali, mga dinalang-bihag sa Nineve.” </p>
        <p><sup>4</sup>“Kung gayo'y kilala ninyo ang kamag-anak naming si Tobit,” sabi ni Edna. “Aba, opo!” tugon ng dalawa. “O, kumusta naman siya?” nananabik na tanong ni Edna. </p>
        <p><sup>5</sup>“Buháy po at malakas pa rin,” sabi ng dalawa. “Ama ko po siya,” sabi ni Tobias. </p>
        <p><sup>6</sup>Napalundag sa galak si Raguel, at umiiyak na hinagkan si Tobias. </p>
        <p><sup>7</sup>Ngunit nalungkot siya at napahagulgol nang malaman sa dalawa na bulag pala si Tobit. Sinabi niya kay Tobias, “Pagpalain ka ng Diyos, anak ko! Dakila at napakabuti ng iyong ama! Nakapanlulumo na ang isang tapat at mabuting taong tulad niya ay mabulag!” Umiiyak niyang niyakap si Tobias. </p>
        <p><sup>8</sup>Pati si Edna at si Sara ay napaiyak din.  Matapos ang kanilang pagpapakilala't pagkukumustahan, nagpapatay si Raguel ng barakong tupa mula sa kanyang kawan at naghanda ng isang salu-salo. Bago kumain, pagkatapos maligo nina Tobias at Rafael, sinabi ni Tobias sa kanyang kasama, “Kapatid na Azarias, hingin mo na kay Raguel ang kamay ni Sara para sa akin.” </p>
        <p><sup>9</sup>Ang usapan nila'y narinig ni Raguel, kaya't sinabi niya kay Tobias, </p>
        <p><sup>10</sup> “Kumain ka at uminom. Magsaya ka ngayong gabi, sapagkat ikaw na ang mapapangasawa ni Sara. Wala akong karapatang ibigay siya sa iba sapagkat ikaw ang pinakamalapit kong kamag-anak. Subalit may ipagtatapat ako sa iyo. </p>
        <p><sup>11</sup> Si Sara ay naipakasal ko na sa pitong lalaki na mga kamag-anak din, ngunit lahat sila'y namatay kapag sila'y sisiping na sa kanya. Ang paniwala ko'y hindi mangyayari sa iyo ang gayon; iingatan ka ng Panginoon. Kaya kumain ka, uminom at pumanatag.” Sumagot si Tobias, “Hindi po ako kakain at iinom hangga't hindi ko nakakamtan si Sara.” </p>
        <p><sup>12</sup> “Mangyayari ang nais mo,” tugon ni Raguel. “Ayon sa Kautusan ni Moises, si Sara ay asawa mo na. Iyan ang kapasyahan sa langit! Kaya kunin mo na siya, at mula ngayon, ikaw ay sa kanya at siya naman ay sa iyo magpakailanman! Nawa'y pagpalain kayo ng Panginoon ngayong gabi. Kahabagan nawa kayo at bigyan ng kapayapaan.”  </p>
        <p><sup>13</sup> Pagkatapos, tinawag ni Raguel si Sara at ibinigay kay Tobias. Sinabi niya, “Tobias, ayon sa Kautusan ni Moises, si Sara ay asawa mo na. Tanggapin mo siya, ingatan, at iharap mo sa iyong ama. Pagkalooban nawa kayo ng Diyos sa kalangitan ng lubos na kasiyahan at kapanatagan.” </p>
        <p><sup>14</sup> Tinawag ni Raguel ang asawa niya at humingi ng isang kasulatan na pagsusulatan ng kasunduan ng kasal. Ang kasulata'y magpapatunay na ibinigay na niya si Sara kay Tobias bilang asawa ayon sa Kautusan ni Moises. Nagdala nga ng kasulatan ang kanyang asawa. Matapos ihanda ang lahat, lumagda na ang bawat kinauukulan. </p>
        <p><sup>15</sup> Natapos ang kasal at sila'y nagsikain. </p>
        <p><sup>16</sup> Matapos kumain, tinawag ni Raguel ang kanyang asawa, “Edna, mahal ko, ihanda mo na ang silid ng mag-asawa at papasukin si Sara.” </p>
        <p><sup>17</sup> Inayos nga niya ang silid at ipinasok na roon si Sara. Umiiyak si Sara, at matapos pahirin ang luha ay sinabi ni Edna ang ganito bago umalis: </p>
        <p><sup>18</sup> “Nawa ang kalungkutan mo'y palitan ng kagalakan ng Panginoon! Huwag kang matakot; pumanatag ka, anak.” At lumabas na si Edna.</p>
        

        <h2>Chapter 8</h2>
        <p class="chapterTitle">Pinalayas ang Demonyo</p>

        
        <p><sup>1</sup>Matapos maghapunan ang lahat, nagpasya nang mamahinga ang ama't ina ni Sara. Kaya't sinamahan na nila si Tobias at itinuro ang silid-tulugan. </p>
        <p><sup>2</sup>Naalala ni Tobias ang bilin ni Rafael tungkol sa atay at puso ng isda. Kaya't kinuha niya ito sa kanyang lalagyan, sinunog kasama ng insenso sa isang sisidlan at pumasok sa silid na taglay ito. </p>
        <p><sup>3</sup>Lumaganap sa silid ang usok, at naamoy ng demonyo. Tumakas ito patungong Egipto. Hinabol ito ni Rafael at nang abuta'y iginapos ang paa't kamay.  </p>
        <p><sup>4</sup>Nang mapag-isa na ang mag-asawa, bumangon si Tobias at sinabi sa asawa, “Bumangon ka, mahal ko, at manalangin tayo. Manalangin tayo sa Panginoon na tayo'y kahabagan at ingatan.” </p>
        <p><sup>5</sup>Bumangon nga si Sara, at nanalangin silang dalawa. Ganito ang sabi ni Tobias: “Karapat-dapat kang purihin at pasalamatan, Diyos na sinasamba ng aming mga magulang. Purihin ang iyong pangalan, dakila at banal magpakailanman. Ikaw ay pinupuri ng sangkatauhan, ipinagbubunyi ng buong kinapal. </p>
        <p><sup>6</sup>Si Adan ay tao na iyong nilikha, asawa niyang si Eva ikaw ang gumawa. Ibinigay mong katuwang para sa kanya; ang sangkatauha'y sa kanila nagmula. Sinabi mo, ‘Di dapat mag-isa ang tao,’ kaya't ating pagpasyahan, ‘Gawin nati'y katuwang na kanyang kalarawan.’ </p>
        <p><sup>7</sup>Ang pag-aasawang pinasok ko ngayo'y di udyok ng nasa, kundi'y sa Panginoon, tunay na matapat aking nilalayon, itong aming buhay nawa'y magkaroon ng awa mo't lakas sa habang panahon, nang hanggang pagtanda kami'y magkatulong.” </p>
        <p><sup>8</sup>Sabay silang nagsabi, “Amen! Amen!” </p>
        <p><sup></sup>Sila'y natulog pagkapanalangin.  Samantala, si Raguel ay bumangon at tinawag ang kanyang mga alipin. Lumabas sila upang humukay ng paglilibingan. </p>
        <p><sup>9</sup> “Kailangang gawin ko ito,” sabi ni Raguel, “para tayo'y maligtas sa pangungutya at panlalait kung sakaling mamatay si Tobias.” </p>
        <p><sup>10</sup> Nang mayari ang hukay, nagbalik si Raguel sa kanyang asawa at sinabi, </p>
        <p><sup>11</sup> “Suguin mo ang isa mong katulong na babae at patingnan kung si Tobias ay buháy pa. Kung patay na, ililibing natin siya nang walang nakakaalam.” </p>
        <p><sup>12</sup> Ang katulong na babae ay nagsindi ng ilawan at pumasok sa silid ng bagong kasal. Nakita niyang mahimbing na natutulog ang mag-asawa. </p>
        <p><sup>13</sup> Ibinalita agad ng katulong ang kanyang nakita. Sinabi niyang buháy si Tobias at walang anumang masamang nangyari. </p>
        <p><sup>14</sup> Dahil doon, pinuri ni Raguel ang Diyos ng kalangitan. Wika niya:  “Pinupuri ka namin, O Diyos, buháy sa aming puso. Bayaang purihin ka ng mga hinirang, purihin ka nila magpakailanman. </p>
        <p><sup>15</sup> Dahil sa kagalakan ko, kita'y pinupuri, sapagkat hindi nangyari ang aking kinatatakutan; sa halip, lalo mo kaming kinahabagan. </p>
        <p><sup>16</sup> At sa kabutihan mo sa mag-asawang ito, pinupuri ka namin. Opo, Panginoon, mahabag ka't iligtas mo sila, at ipagkaloob mo sa kanila ang mahabang buhay sa ilalim ng iyong kalinga.” </p>
        <p><sup>17</sup> Matapos manalangin, sinabi niya sa kanyang mga alipin na bago mag-umaga'y tabunan ang ginawa nilang hukay.  </p>
        <p><sup>18</sup> Sa katuwaan nila'y naghanda sila ng isang malaking salu-salo. Inutusan ni Raguel ang kanyang asawa na magluto ng maraming tinapay, samantalang siya naman ay kumuha sa kawan ng dalawang toro at apat na barakong kambing at ipinapatay sa mga utusan. </p>
        <p><sup>19</sup> Tinawag niya si Tobias at sumumpa si Raguel na, “Hindi ka aalis dito sa loob ng dalawang linggo. Magkasama tayong kakain at iinom, at dudulutan mo ng kaligayahan ang iyong asawa. </p>
        <p><sup>20</sup> Kunin mo na ang kalahati ng kayamanan ko kahit buháy pa ako. Madadala mo ito sa iyong pag-uwi, at sana'y makarating ka sa inyo nang ligtas. Ang matitira'y iyo pa rin kapag kaming mag-asawa'y namatay na. Magalak ka, anak! Ako'y iyo na ring ama at si Edna ay iyong ina. Tunay na ang ating kaugnayan ay hindi na mapapatid. Wala kang anumang dapat ipangamba, anak!”</p>
        

        <h2>Chapter 9</h2>
        <p class="chapterTitle">Ang Salapi ni Tobit</p>

        
        <p><sup>1</sup> Naalala ni Tobias ang salaping sinabi ng kanyang ama. Kaya't tinawag niya si Rafael at sinabi, </p>
        <p><sup>2</sup> “Azarias, ihanda mo ang dalawang kamelyo at kumuha ka ng apat na alipin. Dalhin mo ang kasulatang ito at pumunta kayo sa Rages, sa bahay ni Gabael. Ibigay mo sa kanya ang kasulatan, kunin mo ang salapi at pasamahin mo siya rito. Sabihin mong kailangan ko siya sa pagdiriwang ng aming kasal. </p>
        <p><sup>3</sup> Tiyak na naghihintay na ang aking ama. Kahit na isang araw lang akong maantala ay kanyang ikakabalisa. </p>
        <p><sup>4</sup> Alam mong hinihiling ni Raguel na huwag muna akong umalis, at hindi ko siya matatanggihan.” </p>
        <p><sup>5</sup> Kaya si Rafael at ang apat na alipin ay nagpunta sa Rages, Media kasama ang dalawang kamelyo. Doon nga sila nagtuloy sa bahay ni Gabael. Iniabot ni Rafael kay Gabael ang kasulatan, at ibinalita niya ang tungkol kay Tobias na anak ni Tobit. Sinabi niyang ito'y nag-asawa na at inaanyayahan siya sa pagdiriwang ng kasal. Inayos agad ni Gabael ang mga supot ng salapi at ikinarga sa mga kamelyo. </p>
        <p><sup>6</sup> Kinabukasan, maaga silang umalis at nagtungo sa kasalan. Nang pumasok sila sa bahay ni Raguel, nakita nila si Tobias na nakadulog sa hapag. Agad itong tumayo at binati si Gabael. Lumuluha si Gabael na bumati rin, at sinabi, “Ikaw ay dakila at mabuting bata, anak ng dakila at mabuting tao, tapat at mapagkawanggawa. Pagpalain ka nawa ng Panginoon, gayundin ang asawa mo't mga biyenan. Salamat sa Diyos at niloob niyang makita ko ang aking pinsan na si Tobias. Kamukhang-kamukha ka ng iyong ama.”</p>
        

        <h2>Chapter 10</h2>
        <p class="chapterTitle">Pinagaling si Tobit</p>

        
        <p><sup>1</sup>Samantala, si Tobit na ama ni Tobias ay inip na inip na, sapagkat lampas na ang takdang araw ng pagbabalik ng kanyang anak at ng kasama nito. </p>
        <p><sup>2</sup>Nasabi niya, “Ano kayang nangyayari kay Tobias? Baka pinigil na siya roon! Baka naman kaya patay na si Gabael at walang magbigay sa kanya ng salaping inilagak ko roon!” </p>
        <p><sup>3</sup>Alalang-alala si Tobit. </p>
        <p><sup>4</sup>Dahil dito'y sinabi ni Ana, “Tiyak na patay na ang anak ko!” At napahagulgol at nagdalamhati siya dahil sa inaakalang sinapit ng anak. </p>
        <p><sup>5</sup>“O, anak ko,” ang sabi ng ina, “ligaya ng aking buhay. Bakit kita pinahintulutang umalis sa piling ko!” </p>
        <p><sup>6</sup>Ngunit inaliw siya ni Tobit, “Huwag kang mag-alala, mahal ko; tiyak na buháy pa ang ating anak. Marahil ay mayroon lamang silang gawaing hindi maiwasan doon. Ang kasama naman niya sa paglalakbay ay isang taong mapagkakatiwalaan, isang kamag-anak. Kaya huwag kang mamighati sa kanya. Tiyak na darating siya.” </p>
        <p><sup>7</sup>“Tama na! Huwag mo na akong linlangin pa,” sagot ni Ana. “Patay na ang anak ko!” Kaya't mula noo'y hindi na kumain si Ana. Araw-araw, lumalabas ito at nagpapalipas ng oras sa daang dinaanan ng anak sa pag-alis nito. Lubog na ang araw kung siya'y umuwi at magdamag na nagdadalamhati at siya'y umiiyak.  Labing-apat na araw na ipinagdiwang ang kasal nina Tobias at Sara. Ito ang pangako ni Raguel sa ikaliligaya ng anak. Nang matapos ang pagdiriwang, lumapit si Tobias sa kanyang biyenan at sinabi, “Pahintulutan na po ninyo akong umuwi at baka alalang-alala na ang aking mga magulang. Payagan na ninyo ako. Sinabi ko na sa inyo ang kalagayan ng aking ama nang umalis ako.” </p>
        <p><sup>8</sup>“Huwag ka munang umalis, Tobias,” sabi ni Raguel, “magsusugo ako ng magbabalita sa iyong ama tungkol sa iyo.” </p>
        <p><sup>9</sup>Ngunit si Tobias ay pilit na nakiusap na siya'y payagan nang umuwi. </p>
        <p><sup>10</sup> Dahil dito, sinabi ni Raguel, “Kung gayon, isama mo na si Sara. Dalhin mo ang kalahati ng aking ari-arian, mga aliping babae at lalaki, baka, tupa, asno at kamelyo. Dalhin mo rin ang kalahati ng aking salapi, damit at mga kagamitan sa bahay.” </p>
        <p><sup>11</sup> Nang gayak na ang lahat, sila'y nagpaalam. Bago umalis, niyakap ni Raguel si Tobias, “Paalam, anak ko!” sabi niya. “Nawa'y makarating kayong maluwalhati. Pagpalain nawa kayo ng Panginoon. Sana'y makita ko ang aking mga apo bago ako mamatay!” </p>
        <p><sup>12</sup> Hinagkan din niya si Sara at sinabi, “Anak, igagalang mo ang iyong mga biyenan. Mula ngayo'y ituring mo silang tunay na magulang. Humayo kang taglay ang kapayapaan, at nawa'y maganda ang maging balita na maririnig ko tungkol sa inyo habang ako'y nabubuhay.” Matapos ang pagpapaalaman, sila'y umalis na. Pagkatapos, kinausap din si Tobias ng kanyang biyenang babae. Sinabi nito, “Anak ko at mahal na kamag-anak, ihatid nawa kayong ligtas ng Panginoon ng langit. Nawa, bago ako mamatay ay makita ko ang aking magiging apo sa inyo ni Sara. Sa harapan ng Panginoon, ipinagkakatiwala ko sa iyo ang aking anak. Huwag mo siyang bibigyan ng sama ng loob. Humayo kayong taglay ang kapayapaan! Asawa mo si Sara kaya't ako'y ina mo na ngayon. Nawa'y sumagana tayong lahat habang tayo'y buháy.” Matapos niyang hagkan ang mag-asawa, tuluyan na silang pinalakad.</p>


        <h2>Chapter 11</h2>
        <!-- <p class="chapterTitle"></p> -->

        
        <p><sup>1</sup>Galak na galak na umalis si Tobias. Matapos mamaalam, sinabi pa nito bago umalis, “Mabigyang-kasiyahan ko nawa kayo habang ako'y nabubuhay!” Umalis siya na pinupuri ang Panginoon ng langit at lupa, at Hari ng buong mundo, dahil sa matagumpay nilang paglalakbay. At kanya ring ipinangakong pararangalan ang mag-asawang Raguel at Edna habambuhay.  Naglakbay nga silang pabalik na kasama rin si Rafael. Nang malapit na sila sa Kaserin na katapat ng Nineve, </p>
        <p><sup>2</sup>sinabi ni Rafael, “Natatandaan mo ba ang kalagayan ng iyong ama noong tayo'y lumisan? </p>
        <p><sup>3</sup>Mabuti pa'y mauna na tayo para makapaghanda agad sa bahay. Hayaan mo nang mahuli ang iyong asawa at ang buong pangkat.” </p>
        <p><sup>4</sup>At nauna nga silang dalawa. Sa daa'y sinabi ni Rafael, “Tobias, dalhin mo ang apdo ng isda.” Lumakad silang kasunod ang aso ni Tobias. </p>
        <p><sup>5</sup>Samantala'y patuloy na nag-aabang si Ana sa lansangang daraanan ni Tobias. </p>
        <p><sup>6</sup>Nang makita niyang ito'y dumarating, pasigaw niyang tinawag si Tobit at sinabi, “Narito na si Tobias kasama ang lalaking pinasama mo.” </p>
        <p><sup>7</sup>Bago dumating ng bahay, sinabi ni Rafael kay Tobias, “Sigurado kong makakakitang muli ang iyong ama. </p>
        <p><sup>8</sup>Pagdating mo'y ipahid mo agad sa kanyang mga mata ang apdo ng isda. Aalisin nito ang katarata sa mata ng iyong ama at muli siyang makakakita.” </p>
        <p><sup>9</sup>Tumatakbong sinalubong ni Ana ang kanyang anak at niyakap ito nang mahigpit. Sinabi nito kay Tobias, “Maaari na akong mamatay, anak, ngayong muli kitang nakita.” At naiyak siya sa laki ng tuwa.  </p>
        <p><sup>10</sup> Sa pananabik ni Tobit sa kanyang anak, nagmamadali itong lumabas, ngunit nadapa siya sa may tarangkahan ng bulwagan. </p>
        <p><sup>11</sup> Nilapitan ni Tobias ang kanyang ama, hawak ang apdo ng isda. Ibinangon niya ito at hinipan ang mga mata. “Lakasan ninyo ang inyong loob, Itay,” sabi niya. </p>
        <p><sup>12</sup> Agad niyang ipinahid sa mga mata nito ang hawak na apdo. </p>
        <p><sup>13</sup> Pagkatapos, inalis niya ang katarata, at nakakitang muli ang kanyang ama. </p>
        <p><sup>14</sup> Niyakap ni Tobit ang anak at umiiyak na nagsabi, “Maliwanag na ang aking paningin; nakikita na kita, anak!” Pagkatapos ay sinabi, “Purihin ang Diyos! Purihin ang dakila niyang pangalan, pagpalain ang lahat niyang mga anghel. Nawa'y purihin ang banal niyang pangalan sa lahat ng panahon. </p>
        <p><sup>15</sup> Sapagkat siya ang nagparusa sa akin at siya rin ang nahabag. Narito, nakikita ko na ang aking anak, nakikita ko na si Tobias!” Pumasok si Tobias sa loob ng bahay. Galak na galak siya at sumisigaw na nagpupuri sa Diyos. Isinalaysay nito sa ama ang kanyang naging tagumpay. Sinabi ni Tobias, “Nakuha ko po ang salapi at napangasawa ko pa si Sara, ang anak ng kamag-anak ninyong si Raguel. Kasunod po namin siya at marahil ay papasok na sila sa Nineve.”  </p>
        <p><sup>16</sup> Galak na galak si Tobit na nagpuri sa Diyos. Lumabas siya at nagpunta sa may pasukan ng Nineve upang salubungin ang kanyang manugang. Napansin ng mga tagaroon na mabilis ang paglakad ni Tobit kahit walang umaakay. Namangha silang lahat. </p>
        <p><sup>17</sup> Sa harapan nila'y ipinaliwanag niya ang kagandahang-loob ng Diyos nang ibalik ang kanyang paningin. Dumating nga ang manugang niyang si Sara, at binati niya ito, “Maligayang pagdating, anak! Purihin ang Diyos sa ginawa niyang ito. Kumusta ang iyong ama't ina? Pagpalain nawa sila at kayo ni Tobias! Maligayang pagdating!” Lahat ng mga Judio sa Nineve ay nagdiwang nang araw na iyon. </p>
        <p><sup>18</sup> Dumating din ang mag-amaing Ahikar at Nadab. Tuwang-tuwa sila para kay Tobit. Pitong araw nilang ipinagdiwang ang pag-aasawa ni Tobias [na tumanggap noon ng maraming regalo.]</p>
        

        <h2>Chapter 12</h2>
        <p class="chapterTitle">Nagpakilala si Rafael</p>

        
        <p><sup>1</sup>Natapos ang masayang pagdiriwang ng Israel. Tinawag ni Tobit si Tobias at sinabi, “Anak, huwag mong kalilimutang bayaran ang kasama mo. At dagdagan mo!” </p>
        <p><sup>2</sup>“Magkano po ba ang ibabayad ko sa kanya?” tanong ni Tobias. “Kahit na po kalahati ng taglay kong kayamanan ay di ko panghihinayangang ipagkaloob sa kanya. </p>
        <p><sup>3</sup>Napakalaki po ng nagawa niyang tulong sa atin—ibinalik niya akong ligtas, ginamot ang aking asawa, dahil sa kanya'y napabalik ang ating salapi, at higit sa lahat, pinagaling kayo. Magkano nga kayang pabuya ang nararapat kong ibigay?” </p>
        <p><sup>4</sup>“Tamang ibigay mo ang kalahati ng kayamanang taglay mo,” tugon ng kanyang ama. </p>
        <p><sup>5</sup>Matapos ang kanilang pag-uusap, tinawag ni Tobias si Rafael, at sinabi rito, “Dalhin mo ang kalahati ng kayamanang dala natin at humayo kang payapa.” </p>
        <p><sup>6</sup>Tinawag ni Rafael ang mag-amang Tobit at Tobias at sila'y nag-usap. Sinabi niya, “Salamat sa Diyos! Siya ang purihin natin at dakilain. Ipahayag ninyo sa lahat ng tao ang kanyang ginawa sa inyo. Umawit kayo ng pagpupuri at pasasalamat. Ihayag ninyo't parangalan ang kanyang mga gawa at huwag kayong manghihinawa sa paggawa nito. </p>
        <p><sup>7</sup>Ang mga bagay na inililihim ng hari'y hindi dapat ibunyag ngunit ang mga gawa ng Diyos ay dapat ipahayag upang siya'y parangalan at kilanlin. Gawin ninyo ang mabuti at hindi kayo madadaig ng masama. </p>
        <p><sup>8</sup>Mas mainam ang manalanging may katapatan at makatuwirang pagtulong sa mahihirap. Ang kaunting kabutihan ay higit na mainam kaysa kayamanang ginagamit sa masama. Mas mabuti ang magkawanggawa kaysa mag-impok ng ginto. </p>
        <p><sup>9</sup>Ang gumagawa nito ay naliligtas sa kamatayan at dinadalisay sa bawat kasalanan. Hahaba ang buhay niya, </p>
        <p><sup>10</sup> ngunit ang nagugumon sa pagkakasala ay kaaway ng sarili niya. </p>
        <p><sup>11</sup> “Kailangang malaman na ninyo ang katotohanan; wala akong ililihim sa inyo. Natatandaan ninyong sinabi ko na ang mga inililihim ng hari ay hindi dapat ibunyag, ngunit ang mga gawa ng Diyos ay dapat ngang ipahayag. </p>
        <p><sup>12</sup> Ngayon ko sasabihin sa inyo na noong manalangin ka, Tobit, at ang manugang mong si Sara sa Panginoon, ako ang nagharap ng dalangin ninyo sa Diyos. Gayundin ang ginagawa ko tuwing may inililibing ka. </p>
        <p><sup>13</sup> Alam kong kahit ka kumakain ay iniiwan mo ang hapag para lamang maglibing ng patay. </p>
        <p><sup>14</sup> Bumabâ ako rito para subukin ka. Ako rin ang isinugo ng Diyos para pagalingin ka at ang iyong manugang na si Sara. </p>
        <p><sup>15</sup> Ako si Rafael, isa sa pitong anghel na humaharap sa Diyos para maglingkod sa kanya.” </p>
        <p><sup>16</sup> Sa takot ng dalawa, sila'y nagpatirapa. </p>
        <p><sup>17</sup> “Huwag kayong matakot,” wika ni Rafael, “pumayapa kayo. Magpasalamat kayo sa Diyos habang kayo'y nabubuhay. </p>
        <p><sup>18</sup> At huwag ninyo akong intindihin, hindi ninyo dapat kilalaning utang na loob ito sa akin. Sinusunod ko lamang ang kalooban ng Diyos. Patuloy kayong magpasalamat sa kanya, at umawit ng pagpupuri habang kayo'y nabubuhay. </p>
        <p><sup>19</sup> Kung nakikita ninyo akong kumakain at umiinom, ang nakikita ninyo'y pangitain lamang. </p>
        <p><sup>20</sup> Tumayo kayo at magpuri sa Diyos, sapagkat ako'y aakyat na sa kanya. Ang lahat ng nangyari sa inyo ay inyong isulat.” </p>
        <p><sup>21</sup> Nang sila'y tumayo, wala na si Rafael. </p>
        <p><sup>22</sup> Bunga ng lahat ng ito, patuloy silang nagpuri sa Diyos at umawit ng pasasalamat dahil sa mga ginawa ng Diyos sa pamamagitan ng anghel na nagpakita sa kanila.</p>
        

        <h2>Chapter 13</h2>
        <p class="chapterTitle">Awit ng Pagpupuri ni Tobit</p>

        
        <p><sup>1</sup>Kaya't nanalangin si Tobit, “Purihin ang Diyos na walang hanggan, purihin ang kanyang kaharian! </p>
        <p><sup>2</sup>Siya'y nagpaparusa na taglay ang habag; kung tayo ma'y malibing, sa hukay masadlak, muling hinahango niya't binubuhay. Walang makakatakas sa kanyang kapangyarihan. </p>
        <p><sup>3</sup>“Kayong Israelita, papurihan ninyo ang Diyos sa harap ng mga bansang bumihag sa inyo. </p>
        <p><sup>4</sup>Doo'y ipinakita sa inyo ang kanyang kapangyarihan. Siya ay purihin ng bawat nilalang pagkat siya'y ating Panginoon at ating Diyos, ating Ama magpakailanman. </p>
        <p><sup>5</sup>“Pinagdusa man kayo dahil sa inyong kasalanan, ngunit kahahabagan din niya kayo, at muling ibabalik sa inyong tahanan mula sa mga bansang umalipin sa inyo. </p>
        <p><sup>6</sup>“Kung buong puso kayong manunumbalik at magiging masunurin sa kanya, kayo'y babalikan niya at kakalingain, at hindi na siya magkukubli sa inyo. Kaya ngayo'y alalahanin ninyo ang ginawa ng Diyos, at isigaw ninyo ang pasasalamat sa kanya. Purihin ang Panginoon ng katarungan! Parangalan ang Haring walang hanggan! </p>
        <p><sup>7</sup>ing sa bansang pinagtapunan sa akin, pupurihin ko ang Panginoon. Maging sa bansang makasalana'y dadakilain ko siya. Talikuran na ninyo ang inyong mga kasalanan at mamuhay kayo nang karapat-dapat sa harapan niya. Kung magkagayon, ang habag ng Panginoon ay inyong madarama. </p>
        <p><sup>8</sup>“Pinupuri ko ang aking Diyos at nagagalak ako sa kadakilaan niya; lubos kong pararangalan ang Hari ng kalangitan. </p>
        <p><sup>9</sup>“Hayaang ihayag ng lahat ang kadakilaan niya, at doon sa Jerusalem siya ay papurihan. </p>
        <p><sup>10</sup>“Ikaw, Jerusalem, lunsod na banal ng Diyos, paparusahan ka niya dahil sa kasalanan ng iyong mga mamamayan, ngunit mahahabag siya sa mga gumagawa ng may katapatan. </p>
        <p><sup>11</sup> Kaya't magpasalamat kayo sa Panginoon sapagkat siya'y mabuti. Purihin ang Haring walang hanggan!] Muling matatayo ang iyong Templo at maghahari ang galak sa kanyang bayan. </p>
        <p><sup>12</sup> Magniningning ang sinag mo sa buong daigdig, buhat sa malayo, maraming bansa ang lalapit sa iyo. Jerusalem, ang iyong ilaw ay magliliwanag sa buong daigdig, kaya't lalapit ang mga tao at pararangalan ang Panginoong ating Diyos. May taglay silang mga kaloob para sa Hari ng kalangitan. Sa mga lansangan, maraming lahi ang aawit at magpupuri. Sa habang panahon ang iyong pangalan ay mananatili. </p>
        <p><sup>13</sup> Ang magsasalita ng laban sa iyo'y tatanggap ng sumpa, gayundin silang nagwasak sa iyo at ng iyong muog silang nagbagsak ng iyong mga tore, at nanunog ng inyong tahanan; ngunit ang lahat ng nagparangal sa iyo ay pagpapalain kailanman. </p>
        <p><sup>14</sup> “Magalak ka, Jerusalem, dahil sa mga taong matuwid. Mula sa bansang pinagbihagan, sila'y titipuning muli para purihin ang Panginoong walang hanggan. </p>
        <p><sup>15</sup> Ang mga anak mong sa umiibig sa iyo ay dapat magalak; magalak nga sila sa iyong pag-unlad. Magalak din silang sa kahirapan mo'y pawang nalulumbay, silang nalulungkot sa iyong tinamong mga kahirapan. Ang kagalakan mo'y magdudulot sa kanila ng tuwang walang katapusan. </p>
        <p><sup>16</sup> “Pupurihin ko ang Panginoon, ang dakilang Hari, </p>
        <p><sup>17</sup> muling itatayo ang Jerusalem at dito siya tatahan magpakailanman. Ako'y magagalak, Jerusalem, kung may matitira sa aking angkan; kung makikita nila ang iyong kaningningan at magpupuri sila sa Hari ng kalangitan. Ang gagamitin sa mga pader mo'y mahalagang bato, at lantay namang ginto ang mga tore at tanggulan mo. </p>
        <p><sup>18</sup> Ang mga lansangan ng lunsod na ito ay lalatagan ng batong hiyas, ng rubi at ofir na pawang kumikinang. </p>
        <p><sup>19</sup> Ang mga pintuan nitong Jerusalem aawit sa tuwa; mula sa mga tahanan lahat ay sisigaw dahilan sa galak! ‘Purihin ang Panginoon, purihin ang Diyos ng Israel!’ “Jerusalem, pagpapalain ng Diyos ang iyong mamamayan; Sa buong panahon, sa ngalan ng Panginoon papuri ay iukol. Pupurihin nila ang banal mong pangalan magpakailanman.” Dito nagwakas ang awit ng pagpupuri ni Tobit.</p>
        

        <h2>Chapter 14</h2>
        <p class="chapterTitle">Pangwakas na Payo</p>

        
        <p><sup>1</sup>Si Tobit ay inabot ng 112 taon bago namatay. Napakaganda ng ginawang libing sa kanya sa Nineve; pinarangalan siya at pinapurihan. </p>
        <p><sup>2</sup>Animnapu't dalawang taon siya nang mabulag at nang gumaling ay umunlad nang gayon na lamang ang kanyang buhay. Patuloy ang kanyang pagkakawanggawa at pagpupuri sa kadakilaan ng Diyos. </p>
        <p><sup>3</sup>Bago siya namatay, tinawag niya si Tobias at ang pitong anak nito. “Umalis kayong madali,” ang utos niya, “ang mga apo ko'y </p>
        <p><sup>4</sup>dalhin mo agad sa Media. Naniniwala ako sa sinabi ng Diyos kay Nahum tungkol sa Nineve. Ang sinabi ng kanyang mga propeta ay tiyak na mangyayari, at ang Asiria at Nineve ay parehong paparusahan. Lahat ng pahayag ay matutupad sa takdang panahon. Mapanganib sa Asiria at Babilonia kaya doon na kayo magpunta sa Media. “Ang mga kababayan natin sa Israel ay paaalisin sa mabuting lupain at itatapon sa ibang bansa. Ang buong bansa ng Israel pati na ang Samaria at Jerusalem ay mangungulila. Matutupok ang Templo ng Diyos, at pansamantalang magiging mapanglaw! </p>
        <p><sup>5</sup>Ngunit ang Diyos ay mahahabag na muli sa mga Israelita at ibabalik sila sa Israel. Itatayo nilang muli ang Templo, ngunit hindi tulad ng dati, sapagkat hindi pa natatapos ang takdang panahon. Pagdating ng panahong iyon, kapag ang lahat ay nasa Israel na, pagagandahin na nila ang Jerusalem. Ang Templo ng Diyos ay gagawin nang maayos at panghabang-panahon, sang-ayon sa pahayag ng mga propeta ng Israel. </p>
        <p><sup>6</sup>Mahihikayat ang lahat ng bansa sa daigdig at ang Diyos ay sasambahin na nila sa tamang paraan. Tatalikuran na nila ang mga diyus-diyosan na luminlang sa kanila. </p>
        <p><sup>7</sup>Sa matuwid na paraa'y magpupuri na sila sa Diyos na walang hanggan. Magtitipon sa Jerusalem ang lahat ng Israelita na sa panahong iyon ay maghahangad na maligtas. Doon sa lupain ni Abraham na ibibigay sa kanila, hindi sila mababahala. Magagalak ang lahat ng tapat na umiibig sa Diyos, ngunit ang mga makasalanan at di-makatarungan ay lubos na lilipulin sa lupain. </p>
        <p><sup>8</sup>“Mga anak, ito ang iiwan kong utos sa inyo: Maglingkod kayo nang tapat sa Diyos at mamuhay nang karapat-dapat sa harapan niya. </p>
        <p><sup>9</sup>Turuan ninyo ang inyong mga anak ng mabuting gawain at sanaying magkawanggawa. Huwag nilang kalilimutan ang Diyos, at buong puso at masigasig na magpuri sa kanyang pangalan. “Tungkol naman sa iyo, Tobias, ito ang aking masasabi: Huwag kang mananatili rito, anak. Umalis ka agad sa Nineve </p>
        <p><sup>10</sup> sa araw na ang iyong ina ay mailibing na kasunod ko. Kahit isang gabi'y huwag ka nang mananatili sa palibot ng lunsod na ito. Ang nakikita ko rito'y lahat ng uri ng kasamaan at panlilinlang na hindi man lamang ikinahihiya. Isip-isipin mo na lang ang ginawa ni Nadab kay Ahikar, ang taong nagpalaki sa kanya. Si Ahikar ay inilibing na buháy! Ngunit pinagbayaran ito ni Nadab; nasadlak siya sa walang hanggang kadiliman, samantalang si Ahikar ay umahong buháy. Iyon ang napala niya sa pagtatangka sa buhay nito. Sa patibong ni Nadab ay naligtas si Ahikar, sapagkat ito'y mapagkawanggawa. Si Nadab ang nahulog sa sariling bitag at siya ang namatay. </p>
        <p><sup>11</sup> Iyan, mga anak, ang kabutihan ng pagkakawanggawa; samantalang ang kawalang-katarungan ay pumapatay sa sarili. Nararamdaman kong malapit na akong mamatay.”  Si Tobit ay dinala sa kanyang higaan at doon namatay. Binigyan siya ng isang marangal na libing. </p>
        <p><sup>12</sup> Namatay rin ang ina ni Tobias at doon inilibing sa tabi ng libingan ng kanyang asawa. Nang maisaayos na ang lahat, isinama niya sa Ecbatana ang kanyang asawa't mga anak at nagpunta nga sila kay Raguel sa Media. </p>
        <p><sup>13</sup> Inalagaan niya ang tumatanda nang mga biyenan, at nang mamatay ang mga ito, doon na rin nila inilibing. Ipinamana sa kanya ang lahat ng naiwang kayamanan ng kanyang magulang at biyenan. </p>
        <p><sup>14</sup> Si Tobias ay umabot sa gulang na 117 taon. </p>
        <p><sup>15</sup> Bago siya namatay, nasaksihan niyang lahat ang pagkawasak ng Nineve at ang pagkabihag ng mga mamamayan nito. Binihag sila ng Haring Cyaxares ng Media at dinala sa bansa nito. Dahil sa ginawang ito ng Diyos, pinuri ni Tobias ang Panginoon, ang walang hanggang Diyos. Amen!</p>
        


<!-- Goodgle ads script -->
                <div class="css-script-ads" style="margin:30px auto"><div id="carbon-block"></div>
                      <script async src="../../../pagead2.googlesyndication.com/pagead/js/f.txt"></script>
                  <!-- CSSScript Demo Page -->
                      <ins class="adsbygoogle"
                          style="display:inline-block;width:728px;height:90px"
                          data-ad-client="ca-pub-2783044520727903"
                          data-ad-slot="3025259193"></ins>
                      <script>
                      (adsbygoogle = window.adsbygoogle || []).push({});
                      </script>
                </div>



              <hr>
              <!-- <button class="richblue"><A Href="../index.html">BACK</A></button>                   -->
    </div>
<script src="../../DocumentOutline.js"></script>
<script>
  let outline = new DocumentOutline();
</script>
<script>
try {
  fetch(new Request("../../../pagead2.googlesyndication.com/pagead/js/f.txt", { method: 'HEAD', mode: 'no-cors' })).then(function(response) {
    return true;
  }).catch(function(e) {
    var carbonScript = document.createElement("script");
    carbonScript.src = "../../../cdn.carbonads.com/carbon544e.js?serve=CE7DC2JW&amp;placement=wwwcssscriptcom";
    carbonScript.id = "_carbonads_js";
    document.getElementById("carbon-block").appendChild(carbonScript);
  });
} catch (error) {
  console.log(error);
}
</script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','../../../www.google-analytics.com/analytics.js','ga');

  ga('create', 'UA-46156385-1', 'cssscript.com');
  ga('send', 'pageview');

</script>
</body>

</html>
